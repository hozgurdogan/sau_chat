[
    {
        "question": "Kayıt yenileme (derse yazılma) işlemini nasıl yapabilirim?",
        "answer": "Öğrenciler, akademik takvimde belirtilen kayıt yenileme tarihlerinde, Öğrenci İşleri Dairesi Başkanlığı tarafından ilan edilen \"Derse Yazılma ve Kayıt Yenileme Duyurusu\" na göre elektronik ortamda derse yazılmasını yaparak kaydını yeniler. Kaydını yenileyen öğrenci aktif öğrenci statüsünü kazanır. (https://ogrisl.sakarya.edu.tr/tr/icerik/8861/32698/akademik-takvim) (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-7 (1))"
    },
    {
        "question": "Bir dönemde kaç AKTS ders alabilirim?",
        "answer": "Öğrenciler, alt dönemlerden başarısız olduğu, hiç almadığı ya da devam şartı sağlamadığı ders veya derslere öncelikle yazılmak zorundadır. Öğrenci, bu dersler farklı dönemlerden ise en alttaki dönem derslerinden başlamak şartı ile bulundukları döneme ait derslere yazılır. İlk iki yarıyıl sonundan veya yıllık program olan bölümlerde birinci yılın sonundan itibaren, bulunduğu döneme kadar tüm derslerini alıp başarmış olmak şartı ile genel ağırlıklı not ortalaması 3.00 ve üzeri olan öğrenciler bulundukları dönemin bir üst sınıfından ders alabilirler. Bu öğrenciler bir dönemde 30 AKTS ile birlikte 15 AKTS'lik veya 3 derse kayıt yaptırabilirler. Üst sınıftan ders alan öğrencilerin, aldıkları derslerin başarı notları genel ağırlıklı not ortalamasına katılır. Çift ana dal ve yan dal programında kayıtlı öğrenciler kayıtlı olduğu her iki programdan bir dönemde toplam 30 AKTS ile birlikte 15 AKTS'lik veya 3 derse kayıt yaptırabilir. İkinci yarıyıldan sonraki tüm dönemlerde; a) GNO'su 1.80'in altında kalan öğrenciler bulunduğu dönem ve alt dönemlerden olmak üzere en fazla 25 AKTS'lik derse, b) GNO'su 1.80 ve üzerinde olan öğrenciler bulunduğu dönem ve alt dönemlerden olmak üzere 30 AKTS ile birlikte 10 AKTS'lik veya 2 derse, kayıt yaptırabilir. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-7 (2 ve 3))"
    },
    {
        "question": "Farklı bölümden ders alabilmek için ne yapmalıyım?",
        "answer": "Mazeretli derse yazılma tarihlerinde, bölüm başkanlığına başvuru yapılır. Bölüm/program başkanlığının uygun görüşü ve eğitim biriminin yönetim kurulu kararı ile almak istediği ders, açılmadığı veya dersin diğer gruplarında ya da öğretim türünde çakıştığı takdirde farklı bölüm/programlardan alınabilir. Farklı bölüm/programdan derse yazılmalarda her iki bölüm/program başkanlığının da onayı gerekmektedir. Farklı bölüm/programdan alınan dersler öğrencinin kendi planında olduğu şekliyle transkripte işlenir. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Farklı bölüm/Programdan Derse Yazılma Madde-7 (12))"
    },
    {
        "question": "Mazeretli derse yazılmayı nasıl yapabilirim?",
        "answer": "Mazeretleri nedeniyle kayıt yenileyemeyen öğrenciler; akademik takvimde belirtilen mazeretli derse yazılma tarihlerinde ilgili birim sorumlusuna mazeretli derse yazılma formunu doldurarak mail yoluyla başvuruda bulunabilir. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Mazeretli Yazılma Madde-7 (10))"
    },
    {
        "question": "Ekle-sil işlemi nasıl yapabilirim?",
        "answer": "Öğrenci; akademik takvimde belirlenmiş olan ekle-sil tarihlerinde, danışmanının onayı ile ilgili yıl/yarıyılda seçmiş olduğu dersini/derslerini bırakabilir. Öğrenci, talep etmesi durumunda, sadece bıraktığı dersin/derslerin AKTS miktarınca seçeceği farklı derse/derslere derse yazılma kurallarına uygun olmak kaydıyla yazılma yapabilir. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Ekle-Sil Madde-7 (13))"
    },
    {
        "question": "ÇAP /Yandal'a Ne Zaman Başvuru Yapabilirim?",
        "answer": "Önlisans öğrencileri ÇAP'a en erken erken 2. YY başında, en geç 3. YY başında başvuru yapabilir. Lisans öğrencileri ÇAP ve Yandala en erken 3. YY başında ve en geç 4 yıllıklar 5. Yy başında, 5 yıllıklar 7. YY başında ve 6 yıllıklar da 9. YY başında başvuru yapabilmektedir. Başvurular Akademik takvimde ilan edilen tarihlerde alınmaktadır."
    },
    {
        "question": "ÇAP / YANDAL Başvuru İçin Ortalamam En Az Kaç Olmalı?",
        "answer": "ÇAP için en az 3,00. Yandal için en az 2,50 olmalı."
    },
    {
        "question": "ÇAP ve Yandal aynı anda yapılabilir mi?",
        "answer": "Aynı anda 1 ÇAP ve 1 Yandal programına kayıt yaptırılabilir."
    },
    {
        "question": "Çift Anadal (ÇAP)/ Yandal Öğrencisiyim, Anadalda Alıp Başarılı Olduğum Eş Değer Ders/Dersleri Dönem Sonunda Nasıl Saydırabilir miyim?",
        "answer": "ÇAP/yandal öğrenimlerini sürdürdükleri fakülteye dilekçe ve ekinde anadal transkriptiyle başvuru yapabilirsiniz. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kredi ve not transferi MADDE 9 – (1))"
    },
    {
        "question": "Çift Anadal (ÇAP) Nedir?",
        "answer": "Lisans/Önlisans programında kayıtlı başarılı bir öğrencinin bu programın yanında başka bir diploma programına daha kayıt olarak 2. Bir öğrencilik elde etmesidir. Öğrenci ÇAP programını başarı ile tamamladığında Anadalının yanında ÇAP'tan da diploma alarak mezun olur."
    },
    {
        "question": "Yandal Nedir?",
        "answer": "Lisans programlarında kayıtlı başarılı öğrencilerin ilgi duydukları başka bir lisans programında belirli bir konuya yönelik bilgi ve görgülerini arttırmaya yönelik sertifika programıdır. Yandal programını tamamlayan öğrencilere diploma verilmez sertifika verilir."
    },
    {
        "question": "Başarıya Dayalı Kurumlar Arası (Yurt İçi) Yatay Geçişlerde Hesaplamalar Nasıl Yapılmaktadır.",
        "answer": "Yatay geçişe esas alınan değerlendirme puanı aşağıdaki formülle hesaplanır: Değerlendirmeye esas puan = [(Adayın yerleştiği programdaki Merkezi Yerleştirme Puanı / Geçiş yapılmak istenilen programın ilgili yıldaki taban puanı) * 100 * 0,60] + [Genel Not Ortalaması * 0,40] Özel yetenek sınavı ile öğrenci alan diploma programlarında yatay geçişe esas alınan değerlendirme puanı aşağıdaki formülle hesaplanır: Değerlendirme esas puan = [(Adayın yerleştiği programdaki Merkezi Yerleştirme Puanı / Geçiş yapılmak istenilen programın ilgili yıldaki taban puanı) * 100 * 0,30] + [Genel Not Ortalaması * 0,30] + [Yetenek Sınavı puanı * 100 * 0,40]"
    },
    {
        "question": "Başarıya Dayalı Yurt Dışı Yatay Geçiş Nasıl Yapılır?",
        "answer": "Başarıya dayalı yurt dışı yatay geçiş KKTC dahil diğer ülkelerde bulunan yükseköğretim kurumlarından Üniversitemiz aynı düzey ve eşdeğer programlarına yapılan yatay geçiştir. Başvuru yapılabilmesi için, * Kontenjan bulunması, * En az 4 üzerinden 3,00 / 100 üzerinden 76,66 genel not ortalamasına sahip olmak, * Bulunduğu yarıyıla kadar tüm dersleri almış ve başarılı olmak, * Disiplin cezası almamış olmak, * Yurtdışında ki yükseköğretim kurumuna ÖSYM puanı ya da Yönergenin ekinde belirtilen sınavlardan birisi ile kayıt olmuş olmak. Genel şartları bulunmaktadır. Diğer şartlar için Sakarya Üniversitesi Yatay Geçiş Yönergesine bakabilirsiniz."
    },
    {
        "question": "Başarıya Dayalı Kurum İçi Yatay Geçiş Nasıl Yapılır?",
        "answer": "Başarıya dayalı kurum içi yatay geçiş; Üniversitemiz programları arasında ya da 2. Öğretim programından 1. Öğretim programına yapılan yatay geçiştir. Başvuru yapılabilmesi için, * Başvuru sırasında öğrencinin aynı düzeyde bir diploma programına kayıtlı olması ve bölümlerce kontenjan açılmış olması gerekir. * En az 4 üzerinden 3,00 genel not ortalamasına sahip olmak, * Bulunduğu yarıyıla kadar tüm dersleri almış ve başarılı olmak, * Disiplin cezası almamış olmak, Genel şartları bulunmaktadır. Diğer şartlar için Sakarya Üniversitesi Yatay Geçiş Yönergesine bakabilirsiniz."
    },
    {
        "question": "%10 Dilimine Girdim Başarıya Dayalı Kurum İçi Yatay Geçiş İle 1. Öğretime Geçebilir miyim?",
        "answer": "Bölümlerce kontenjan açıldığı takdirde %10 dilimine giren öğrenciler diğer şartları da sağladıkları takdirde kurum içi yatay geçiş başvurusunda bulunabilirler."
    },
    {
        "question": "Başarıya Dayalı Kurum İçi Yatay Hesaplamalar Nasıl Yapılmaktadır.",
        "answer": "Değerlendirmeye esas puan =[(Adayın yerleştiği programdaki Merkezi Yerleştirme Puanı / Geçiş yapılmak istenilen programın ilgili yıldaki taban puanı) * 100 * 0,60] + [Genel Not Ortalaması * 0,40] Özel yetenek sınavı ile öğrenci alan diploma programlarında yatay geçişe esas alınan değerlendirme puanı: Değerlendirme esas puan = [(Adayın yerleştiği programdaki Merkezi Yerleştirme Puanı / Geçiş yapılmak istenilen programın ilgili yıldaki taban puanı) * 100 * 0,30] + [Genel Not Ortalaması * 0,30] + [Yetenek Sınavı puanı * 100 * 0,40]"
    },
    {
        "question": "Başarıya Dayalı Yatay Geçiş Hangi Sınıftan Sonra Yapılabilir?",
        "answer": "Önlisans öğrencileri 1. ya da 2. Yarıyılın sonunda, 4 yıllık lisans programlarında 2. yarıyıl (1. Sınıf) ya da 4. yarıyıl (2. sınıf) sonunda, 5 yıllık lisans programlarında 2. yarıyıl (1. Sınıf), 4. yarıyıl (2. sınıf) ya da 6. yarıyıl (3. sınıf )sonunda, 6 Yıllık lisans programlarında 2. yarıyıl (1. Sınıf), 4. yarıyıl (2. sınıf), 6. yarıyıl (3. sınıf ) ya da 8. yarıyıl (4. sınıf) sonunda, yatay geçiş yapılabilmektedir."
    },
    {
        "question": "%10 Dilimine Girdim Başarıya Dayalı Yatay Geçiş İle 1. Öğretime Başvuru Yapabiliriyim?",
        "answer": "2. öğretim öğrencileri bulundukları sınıfın güz veya bahar yarıyılında %10 dilimine girdikleri takdirde 1. Öğretim programına da başvuru yapabilmektedirler."
    },
    {
        "question": "DGS/ Yabancı Uyruklu Kontenjanından Kayıt Oldum Başarıya Dayalı Yatay Geçiş Yapabiliriyim?",
        "answer": "Üniversitemiz DGS yada Yabancı Uyruklu Öğrenci Statüsünde kayıt olan öğrencileri Başarıya Dayalı yatay geçişte kabul etmemektedir."
    },
    {
        "question": "Merkezi Yerleştirme Puanı (Ek Madde-1) İle Yatay Geçiş Nasıl Yapılır?",
        "answer": "Merkezi Yerleştirme Puanı İle yatay geçiş Ülkemiz de ve KKTC de bulunan yükseköğretim kurumlarına ÖSYM'ce yerleştirilen öğrencilerin yaptığı yatay geçiştir. Başvuru yapılabilmesi için, * Öğrencinin kayıt olduğu yıl almış olduğu merkezi yerleştirme puanlarının, geçmek istediği diploma programının girdiği yıldaki taban puanına eşit veya yüksek olması şartı ile başvuru yapabilir. * DGS ile yerleşen öğrencilerin sadece yerleştikleri yıldaki DGS Kılavuzunda öğrencinin mezun olduğu önlisans alanı ile tercih edebileceği programlar arasında DGS puanı göz önünde bulundurularak başvurusu alınır, * Öğrenciler Ek Madde-1 uyarınca sadece bir defa yatay geçiş yapabilir. (Daha önce Merkezi Yerleştirme Puanına göre yatay geçiş yapmışsa başvuru yapamaz.) * Özel yetenek sınavı ile bir Yükseköğretim Kurumuna kayıt olan öğrenciler Merkezi Yerleştirme Puanı ile özel yetenek ile öğrenci almayan programlara Yatay Geçiş başvurusunda bulunabilir. Genel şartları bulunmaktadır. Diğer şartlar için Sakarya Üniversitesi Yatay Geçiş Yönergesine bakabilirsiniz."
    },
    {
        "question": "Başarısız veya Almadığım Dersim Var Merkezi Yerleştirme Puanı (Ek Madde-1) İle Yatay Geçiş yapabilir miyim?",
        "answer": "Merkezi Yerleştirme Puanı İle yatay geçişte derslere bakılmaz."
    },
    {
        "question": "Üniversitemiz Öğrenim ücretleri nerede bulunabilir?",
        "answer": "Üniversitemiz Öğrenim ücretleri Uluslararası Öğrenci Merkezi (www.studyinsau.sakarya.edu.tr) web sayfamızda yer almaktadır."
    },
    {
        "question": "Lise Diploması Denklik Belgemi nereden alabilirim?",
        "answer": "Apostil veya Dış İşleri Bakanlığı veya Eğitim Bakanlığı onaylı Orjinal Diploma ile Denklik işlemi, yurt içinde İl ve İlgili İlçe Milli Eğitim Müdürlüklerince, yurt dışında ise Eğitim Müşavirlikleri ve Eğitim Ataşeliklerince düzenlenir. Milli Eğitim Müdürlüklerinden denklik almak için öncelikle https://edenklik.meb.gov.tr/ adresi E-Denklik modülünden başvuru yapılması gerekmektedir."
    },
    {
        "question": "Tüm başvuru belgelerimi apostil yaptırmak zorunda mıyım?",
        "answer": "Lahey Sözleşmesine taraf ülkelere ait belgelerin Apostil yapılması zorunludur."
    },
    {
        "question": "Öğrenci Kimlik Kartımı ne zaman ve nereden teslim alabilirim?",
        "answer": "Öğrenci Kimlik Kartınızı kayıtlı olduğunuz eğitim birimi bölüm sekreterinden alabilirsiniz. Yabancı uyruklu öğrencilerimiz kayıt olduktan ortalama 1 ay sonra Uluslararası Öğrenci Ofisinden teslim alabilir."
    },
    {
        "question": "Uluslararası öğrenciler değişim programlarından yararlanabilir mi?",
        "answer": "Uluslararası öğrenciler değişim programlarından (Mevlana, ERASMUS, Farabi) yararlanabilirler."
    },
    {
        "question": "Sağlık Sigortası işlemleri hakkında bilgi alabilir miyim?",
        "answer": "Genel Sağlık Sigortasını ilk kayıt tarihinden itibaren üç ay içinde yaptırmanız zorunludur. İlk üç ay içinde başvuruda bulunmadığınız takdirde Üniversitemizdeki öğreniminiz boyunca bir daha başvuru hakkınız bulunmamaktadır. Ancak özel sigorta yaptırabilirsiniz."
    },
    {
        "question": "İkamet tezkere başvurumu nereden yapabilirim?",
        "answer": "İl Göç İdaresi Müdürlüğüne ait https://e-ikamet.goc.gov.tr/ modülünden online başvuru yaparak ikamet tezkeresi işlemlerinizi başlatabilirsiniz."
    },
    {
        "question": "Sakarya'daki barınma olanakları nelerdir?",
        "answer": "Sakarya'da Kredi ve Yurtlar Kurumu'na bağlı devlet yurtları, özel yurtlar ve kiralık daireler mevcuttur."
    },
    {
        "question": "Kart 54 nedir, nasıl başvuru yapabilirim?",
        "answer": "Kart 54, şehir içi yolcu taşımacılığı yapan belediye otobüslerinde indirimli kart olarak kullanılmaktadır. Öğrenci kartınızı Kart 54 yerine kullanabilirsiniz. Bunun için kampüs içerisinde yer alan Kart 54 ofisine gidip öğrenci kartınızı aktifleştirmeniz gerekmektedir."
    },
    {
        "question": "Aynı anda iki lisans veya iki önlisans programında öğrenim görebilir miyim?",
        "answer": "Aynı anda iki lisans veya iki önlisans programında öğrenim görmeniz mümkün değildir. İsterseniz bir lisans bir önlisans programında aynı anda öğrenim görebilirsiniz."
    },
    {
        "question": "Nasıl bölüm değişikliği yapabilirim?",
        "answer": "Uluslararası öğrenci kontenjanlarına tekrar başvuru yapmanız gerekmektedir. Kayıt hakkı kazanmanız halinde kayıtlı olduğunuz bölümden kaydınızı sildirip yeni yerleşmiş olduğunuz bölüme kayıt yaptırabilirsiniz."
    },
    {
        "question": "Kayıt yenileme işlemi yapmamam durumunda ne olur?",
        "answer": "Kayıt yenilememeniz halinde öğrencilik haklarından yararlanamamaktasınız. Kayıt yenilemeyen öğrenci bilgileri ilgili makamlara (İl Göç İdaresi, YTB vb.) bildirilmektedir. İkamet izni ile ilgili sorun yaşamamak için Uluslararası öğrencilerin kayıt yenilemesi önem arz etmektedir. (kayıt yenileme: öğrenim ücreti ödemek ve derse yazılma yapmak)"
    },
    {
        "question": "Diplomamı almaya gelmeden önce yapmam gereken işlemler nelerdir?",
        "answer": "Mezun İlişiği kesme işlemlerinizi gerçekleştirmek için yapmanız gereken adımlar; SABİS -> Öğrenci Bilgi Sistemi-> Diğer İşlemler -> Diploma ->Diplomam Hazır mı Hazırsa İlişik kesme formu->Kütüphane ilişik kesme sistemine giriş yapıp kütüphane ile ilişiğini kestikten sonra - >(Kütüphane materyal borcunuz var ise sistem ilişik kesme yapmanıza izin vermeyecektir. Kütüphaneye giderek borcunuzu ödedikten sonra)yukarıdaki işlemleri sırasıyla yapmanız ardından memnuniyet anketini doldurarak işleminizi tamamlamanız gerekmektedir. Çıktı almanıza gerek yoktur. Bilgiler sisteme otomatik olarak yansımaktadır. İlişik kesme işleminizi diplomanızı almaya gelmeden önce yapmanız Öğrenci İşleri Daire Başkanlığına geldiğinizde başka bir işlem yapmadan diploma alma işlemlerine direkt başlamanızı sağlayacaktır. Not: Yabancı Uyruklu tüm mezun öğrencilerin yukarıdaki işlemler harici yapması gerekenler; Mezun Bilgi Formunu (https://studyatsau.sakarya.edu.tr/?page_id=505) doldurup çıktısını ilgili öğrenci işleri sorumlusuna teslim ederek belgelerini alabilirler. Burslu Öğrenciler ise TBBS (https://tbbs.turkiyeburslari.gov.tr/) sitesinden Bursluluk (Borcu Olmadığını Belirten) belgesini ilgili öğrenci işleri sorumlusuna teslim ederek belgelerini alabilirler. Diplomanızı teslim almaya gelirken Öğrenci Kimliğinizi getirmeyi unutmayınız."
    },
    {
        "question": "Diplomamı kaybettim ne yapabilirim?",
        "answer": "İstenen Belgeler: 1) Ulusal bir gazetede ilan (örnek ilan: Sakarya Üniversitesi Mühendislik Fakültesi Makine Mühendisliği bölümü gibi) gazetenin tamamı gelecek, 2) Nüfus cüzdan fotokopisi, 3) 2 adet vesikalık fotoğraf, 4) Dilekçe. İstenen belgeler İle diploma bürosuna şahsen veya kargo yolu ile başvurulması durumunda ikinci nüsha (dublicate) diploması 15 iş günü içinde hazırlanır. Posta Adresi: Sakarya Üniversitesi Öğrenci İşleri Daire Başkanlığı Diploma Servisi Serdivan / SAKARYA"
    },
    {
        "question": "Mezun durumdayım diplomam ne zaman hazır olur?",
        "answer": "SABİS -> Öğenci Bilgi Sistemi-> Diğer İşlemler -> Diploma ->Diplomam Hazır mı sorgusunda diplomanızın basılıp basılmadığını görebilirsiniz."
    },
    {
        "question": "Diplomamı benim yerime başkası alabilir mi?",
        "answer": "Noter onaylı vekalet ve öğrenci kimliği ile birlikte alabilir."
    },
    {
        "question": "Yöksiste, e-devlette mezuniyetim gözükmüyor ne yapmalıyım?",
        "answer": "Misafir E-Posta seçeneğinden, mesaj içeriğinde TC kimlik ve öğrenci numaranızı belirterek YÖKSİS verilerinizi güncelletebilirsiniz."
    },
    {
        "question": "Mezuniyetimden sonra kimlik bilgilerimde değişiklik oldu. Diplomama nasıl yazdırabilirim?",
        "answer": "İstenen Belgeler: 1- Mahkeme kararı veya vukuatlı nüfus kayıt örneği, 2- Nüfus cüzdan fotokopisi, 3- Dilekçe, 4- Diplomanın aslı. İstenen belgeler İle diploma bürosuna şahsen veya kargo yolu ile başvurulması durumunda 15 iş günü içinde hazırlanarak diplomanın arkasına şerh düşülür. (Yeni bir diploma verilmez.)"
    },
    {
        "question": "Eski sağlık mezunuyum diplomamda tescil yok ne yapmalıyım?",
        "answer": "Nüfus cüzdan fotokopisi, dilekçe ve diplomanın aslıyla diploma servisine şahsen başvurulur."
    },
    {
        "question": "Diploma doğrulama yapmak istiyorum (Sakarya Üniversitesi mezunu için)",
        "answer": "Sakarya Üniversitesi diplomasına sahip olanların diplomalarını doğruluma amacı ile kullanılmaktadır. Diploma doğrulama için web sitesini ziyaret ediniz."
    },
    {
        "question": "Mezun Bilgi Sistemine nasıl kayıt olabilirim?",
        "answer": "Bu yeni dönemde sizlerle iletişimde kalabilmek ve size destek olabilmek için mezun.sakarya.edu.tr web adresinden Mezun Bilgi Sistemine kaydınızı yaptırabilirsiniz. Sakarya Üniversitesi ailesiyle bağınızı sürdürmeniz ricası ile mezuniyetinizi içtenlikle tebrik eder, başarılarınızın devamını dileriz. Mezun Bilgi Sisteminde sorun yaşamanız durumunda kariyer@sakarya.edu.tr e-posta adresi ile iletişime geçebilirsiniz."
    },
    {
        "question": "Mezuniyetimden önce kimlik bilgilerimde değişiklik oldu, nasıl güncelleme yaptırabilirim?",
        "answer": "Mahkeme kararıyla veya Nüfus Müdürlüklerinden olan değişiklikleri içeren evraklarla birlikte, yenilenen nüfus cüzdan fotokopisi ve dilekçeyle Öğrenci İşleri Birim Sorumlunuza başvurmanız gerekmektedir."
    },
    {
        "question": "Öğrenci katkı payı/öğrenim ücretini ne zaman ödemeliyim?",
        "answer": "ÖİDB web adresinden öğrenim ücretleri içeriğinden kontrol edebilirsiniz."
    },
    {
        "question": "Öğrenci katkı payını/öğrenim ücretini daha sonra ödemek şartıyla ders kaydı yapabilir miyim?",
        "answer": "Öğrenci katkı payları ve öğrenim ücretleri, ilgili dönem başlarında kayıt olma veya kayıt yenileme sırasında ödenir. Süresi içinde katkı payı veya öğrenim ücretini ödemeyenler ile mazeretleri ilgili yükseköğretim kurumunun yönetim kurulunca kabul edilmeyenler, o dönem için kayıt yaptıramaz ve öğrencilik haklarından yararlanamaz."
    },
    {
        "question": "Öğrenci Katkı Payını/öğrenim ücretini yatırdım sisteme ne zaman yansıyacak?",
        "answer": "On-line olarak anında SABİS sistemine yansımaktadır."
    },
    {
        "question": "İkinci Öğretimden birinci öğretime geçiş yaparsam öğrenci katkı payı öder miyim?",
        "answer": "3843 Sayılı Kanunun 6 ncı maddesine göre ikinci öğretim programlarından birinci öğretim programlarına yatay geçiş yapan öğrenciler, geçiş yaptıkları programın öğrenci katkı payına ilişkin esaslara tabi olduklarından normal program süresi içerisinde katkı payı ödemez."
    },
    {
        "question": "İki Üniversitede öğrenci olarak kayıtlıyım, diğer Üniversiteden kayıt sildirme yaptıktan sonra öğrenci katkı payı iadesi alabilir miyim?",
        "answer": "Eğitim-Öğretim yılı başlamadan önce kaydınızı sildirdiyseniz, yaptığınız ödeme iade edilir. Eğitim-Öğretim yılı başladıktan sonra ödemenin iadesi yapılmaz."
    },
    {
        "question": "Öğrenci katkı payı/öğrenim ücreti iadesi için başvuruda bulundum. İademi ne zaman alabilirim?",
        "answer": "Ders kayıtları tamamlandıktan sonra iade işlemleri yapılacaktır."
    },
    {
        "question": "Erasmus ve Mevlana değişim programları kapsamında giden öğrenci olarak Üniversitede ders kaydı yaptırmadım, öğrenci katkı payı/öğrenim ücreti ödeyecek miyim?",
        "answer": "Erasmus ve Mevlana değişim programları kapsamında yurtdışına giden öğrenciler katkı payı ve öğrenim ücretlerini kendi yülkseköğretim kurumuna öder."
    },
    {
        "question": "Öğrenci katkı payı/öğrenim ücretini yatırdım ama ders seçmedim ne yapmam gerekir?",
        "answer": "Katkı Payı/Öğrenim Ücreti İadesi için dilekçe vermeniz gerekmektedir."
    },
    {
        "question": "Öğrenci katkı payı/öğrenim ücreti iadesi için hangi belgeler gereklidir?",
        "answer": "Aşağıda yer alan İade dilekçesi ile ÖİDB Harçlar Birimine başvurmanız yeterlidir."
    },
    {
        "question": "Öğrenci katkı payı/öğrenim ücretini EFT veya Havale yapabilir miyim?",
        "answer": "Hayır."
    },
    {
        "question": "Kaydımı dondurdum, ödediğim öğrenci katkı payını/öğrenim ücretini geri alabilir miyim?",
        "answer": "İade dilekçesi ile ÖİDB Harçlar Birimine başvurmanız gerekmektedir."
    },
    {
        "question": "İlgili dönemde ders kaydı yaptırmadım, öğrenci katkı payı/öğrenim ücreti ödeyecek miyim?",
        "answer": "Ders kaydı yapmadığınız takdirde katkı payı/öğrenim ücreti ödemeniz gerekmez."
    },
    {
        "question": "Özel öğrenciyim katkı payını/öğrenim ücretini nereye ödeyeceğim?",
        "answer": "Özel öğrenciler katkı payı/öğrenim ücretini kayıtlı oldukları Üniversiteye ödeyeceklerdir."
    },
    {
        "question": "Güz döneminde %10'a girdim. İade için ne yapmam gerekir?",
        "answer": "SABiS'inize kendinize ait IBAN hesap numarasını girmeniz yeterlidir. İade dilekçesi vermenize gerek bulunmamaktadır. %10 Listelerinin Fakülte Yönetim Kurulunca onaylanmasından sonra iadeler yapılmaya başlanacaktır."
    },
    {
        "question": "Şehit ve Gazi eş ve çocuğuyum ilgili belgeyi nerden almam gerekir?",
        "answer": "SGK Başkanlığı veya SGK İl Müdürlüklerinden temin edeceğiniz Hak Sahiplik Belgesini ÖİDB Harçlar Şb.Md'ne veriniz."
    },
    {
        "question": "Engelli öğrenciyim öğrenim ücreti indiriminden nasıl faydalanırım?",
        "answer": "Engelli olduğunuza dair Sağlık Raporunun bir nüshasını ÖİDB Harçlar Şb.Md'ne verdiğiniz takdirde engellilik oranı kadar indirim hakkı kazanırsınız."
    },
    {
        "question": "Yaz Öğretimi",
        "answer": "Üniversitemizde 2023-2024 Eğitim-Öğretim yılında Bütünleme Sınavı uygulamasına geçildiğinden Yaz Öğretimi açılmayacaktır."
    },
    {
        "question": "Yaz Okulu Ücretini Uygulamalı Bilimler (Sakarya) Üniversitesine yatırdım nasıl geri alabilirim?",
        "answer": "İade işlemi için ilgili Üniversite ile iletişime geçmeniz gerekmektedir."
    },
    {
        "question": "Yaz Okulu Ücretini Uygulamalı Bilimler (Sakarya) Üniversitesi yerine Sakarya Üniversitesine yatırdım nasıl geri alabilirim?",
        "answer": "İade için aşağıda yer alan formu doldurup, Sakarya Üniversitesine müracaat ediniz."
    },
    {
        "question": "Üniversitenize nasıl kayıt olurum?",
        "answer": "Yeni kayda hak kazananlar, Ölçme, Seçme ve Yerleştirme Merkezi tarafından belirlenen tarihlerde kayıtlarını yaptırırlar. Özel yetenek sınavı ile yeni kayda hak kazanan öğrencilerin kayıt tarihleri ilgili kurullar tarafından kararlaştırılır. Süresi içinde kaydını yaptırmayanlar Üniversite öğrencisi olma hakkını kaybederler. Kaydını e-Devlet üzerinden yaptıranlardan kayıt için ayrıca belge istenmez. e-Devlet üzerinden kayıt yaptırmayanlar/yaptıramayanlar kayıt belgelerini belirlenen tarihlerde Üniversitenin kayıt bürolarına teslim etmek zorundadır.(Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Yeni Kayıt Madde-4 (1))"
      },
      {
        "question": "Öğrenci numaramı nasıl öğrenebilirim?",
        "answer": "Öğrenci numara sorgulama servisinden öğrenebilirsiniz. https://ogrisl.sakarya.edu.tr/tr/icerik/9546/32338/numara-sorgulama"
      },
      {
        "question": "Sabis öğrenci bilgi sistemine nasıl giriş yapabilirim?",
        "answer": "Kullanıcı adı öğrenci numarası olmak üzere, ilk şifreniz TC kimlik numaranız olarak belirlenir. Sistem ilk girişte sizi şifre değişikliği yaptırır."
      },
      {
        "question": "SABİS Hesabı Şifremi Unuttum Ne Yapabilirim?",
        "answer": "SABİS Şifrenizi unutmanız durumunda Öğrenci Kartınız ile Öğrenci İşlerine müracaat ederek şifre sıfırlama işlemi yaptırabilirsiniz. Veya; Bilgisayarınızdan SABİS ana sayfasını açın ve orada bulunan Hesap Yönetimini seçerek e-Devlet sistemi üzerinden de şifre sıfırlama işlemi yapabilirsiniz. >>Şifre sıfırlama yapıldıktan sonra SABİS Hesabına giriş yapılmalı ve yani şifre belirlenmelidir.<< Yeni belirleyeceğiniz şifrenizin aşağıdaki şartları sağlaması gerekmektedir. En az 16 karakter En az 1 adet küçük harf En az 1 adet büyük harf En az 1 adet rakam En az 1 adet özel karakter (.,*/+-?'!\"%&) Unutmayın SABİS Hesabınızın güvenliği sizin sorumluluğunuzdadır."
      },
      {
        "question": "Bitirme çalışması dersini alma koşulları nelerdir?",
        "answer": "-6. yarıyıl sonuna kadar derslerin tümüne yazılma yapılmış olması, -İlk defa yazılan öğrencilerin Genel Not Ortalamasının 1.80 ve üzeri olması, -Bitirme Çalışması alınacak lisans programında varsa tasarım dersine yazılma yapılmış olması (BİTİRME ÇALIŞMASI DERSİ UYGULAMA ESASLARI (28.01.2021 Tarihli, 574 Sayılı Ve 04 Numaralı Üniversite Senato Kararı) Bitirme Çalışması Dersini Alabilme Şartları Madde-2 (1))"
      },
      {
        "question": "Üstten ders alma koşulları nelerdir?",
        "answer": "İlk iki yarıyıl sonundan veya yıllık program olan bölümlerde birinci yılın sonundan itibaren, bulunduğu döneme kadar tüm derslerini alıp başarmış olmak şartı ile genel ağırlıklı not ortalaması 3.00 ve üzeri olan öğrenciler, bulundukları dönemin bir üst sınıfından ders alabilirler. Bu öğrenciler bir dönemde 30 AKTS+3 derse kayıt yaptırabilirler. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-7 (2))"
      },
      {
        "question": "Çift anadal, yandal öğrencileri dönemlik kaç AKTS ders alabilir?",
        "answer": "Çift Ana dal ve Yan dal Programında kayıtlı öğrenciler kayıtlı olduğu her iki programdan bir dönemde toplam 30 AKTS+3 derse kayıt yaptırabilir. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-7 (2))"
      },
      {
        "question": "Çakışan derslere kayıt olabilir miyim?",
        "answer": "Ön lisans ve lisans programında öğrenim gören öğrenciler, ders programlarında çakışan derslere kayıt olamaz. Ancak, devam şartı sağlanmış önceki dönem dersleri için çakışma kontrolü yapılmaz ve bu durumdaki öğrencilerden ilgili ders için devam şartı aranmaz. Uzaktan eğitim lisans programı öğrencilerinde çakışma kontrolü yapılmaz ve devam şartı aranmaz. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-7 (6)) Ancak laboratuvar, atölye, stüdyo gibi öğretim elemanı eşliğinde yapılan ve uygulama ders saati teorik ders saatinden eşit veya fazla olan dersler başarısızlık nedeniyle tekrar edilse dahi devam zorunluluğu aranır ve çakışma kontrolü yapılır. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-17 (3))"
      },
      {
        "question": "Kayıt yenilemediğim dönemde kaydım silinir mi?",
        "answer": "Hayır, silinmez. Öğrencilerin kayıt yenilemedikleri dönemler öğrenim süresinden sayılır. Kayıt yenileme yapmamış olan öğrenciler, öğrencilik haklarından yararlanamazlar. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-7 (8))"
      },
      {
        "question": "Kimler fazladan seçimlik ders alabilir?",
        "answer": "-Mezuniyet şartı olan 240 AKTS’yi sağlayamayan öğrenciler, ders planında sorumlu olunan tüm dersleri alıp başarılı olunması durumunda öğrencinin başvurusu ile 10 AKTS ye kadar intibak kredisi eklenir. -10 AKTS’den fazla açığı bulunan öğrenciler, en az 230 AKTS şartını sağlayacak kadar seçmeli ders almak zorundadır. -AKTS eksiği nedeniyle fazladan seçmeli ders almak zorunda olan öğrenciler, bu dersi planında bulunan seçmeli ders yerine alamayacaktır. AKTS açığı bulunan öğrenciler talep ettikleri fazladan seçmeli dersi mazeretli derse yazılma tarihlerinde AKTS tamamlama fazladan seçimlik formunu doldurarak seçebilecektir. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Kayıt Yenileme ve Derse Yazılma Madde-7 (7-e))"
      },
      {
        "question": "Sabis web derse yazılma tarih aralığında ders seçimimi yapamadım, ne yapabilirim?",
        "answer": "Akademik takvimde mazeretli ders seçim tarih aralığında duyuruda belirtilen formu doldurarak birim sorumlusuna iletebilirsiniz. Mazeretli ders seçim duyuruları için https://ogrisl.sakarya.edu.tr/ sayfasını takip edebilirsiniz. İkinci öğretimi olmayan eğitim birimleri hariç, mazeretli yazılmada grup değişikliği yapılamaz."
      },
      {
        "question": "Muafiyet başvurusu nasıl yapabilirim?",
        "answer": "Sakarya Üniversitesine yeni kayıt olan tüm ön lisans ve lisans öğrencileri muafiyet ve intibak işlemleri için başvuru yapabilirler. Öğrencilerin, muafiyet ve intibak işlemleri için, Üniversiteye kayıt oldukları eğitim-öğretim yılının ikinci haftası sonuna kadar ilgili bölüm başkanlığına başvurmaları gerekmektedir. Eğitim-öğretim başlangıç tarihinden sonra kayıt yaptıran öğrencilerin ise, kayıt tarihinden itibaren en geç iki hafta içinde muafiyet ve intibak işlemleri için başvuru yapmaları gerekmektedir."
      },
      {
        "question": "Ders içeriklerine nasıl ulaşabilirim?",
        "answer": "https://ebs.sakarya.edu.tr/ adresinden ulaşabilirsiniz. (Onaylı istenmesi durumunda fakültenizin bağlı olduğu dekanlıkta onaylatabilirsiniz.)"
      },
      {
        "question": "Mezuniyet şartları nelerdir?",
        "answer": "-Öğretim planında yer alan tüm dersleri almak ve başarmak, -Genel not ortalaması ≥ 2.00 koşulunu sağlamak -Altı (6) yıllık lisans düzeyinde üç yüz altmış (360) AKTS, beş (5) Yıllık lisans düzeyinde üç yüz (300) AKTS, dört (4) yıllık lisans düzeyinde iki yüz kırk (240) AKTS, ön lisans düzeyinde ise yüz yirmi (120) AKTS kredisini tamamlamakla yükümlüdür."
      },
      {
        "question": "Öğretim planında yer alan tüm dersleri aldım ve başardığım halde 240 AKTS tamamlayamıyorum, ne yapabilirim?",
        "answer": "Mezuniyet için ders planında bulunan tüm dersleri almış olup, ders plan güncellemeleri nedeniyle AKTS açığı oluşan öğrenciler mezuniyet durumuna geldiğinde bölüm başkanlığına dilekçe ile başvurmaları halinde ve yönetim kurullarının uygun kararları ile 10 AKTS’ ye kadar İntibak AKTS’ si eklenebilir."
      },
      {
        "question": "AKTS toplamını nasıl hesaplayabilirim?",
        "answer": "MU/YT gibi dersler ortalamaya katılmadığından AKTS’leri genel AKTS toplamında görünmez. Bu derslerin AKTS değerini kazanmış sayılırsınız. Mezuniyet durumunda 240 AKTS hesaplanırken göz ardı edilmez."
      },
      {
        "question": "Gerekli mezuniyet şartlarını sağladım, diploma için herhangi bir başvuru yapmama gerek var mı?",
        "answer": "Hayır, mezuniyet işlemleri herhangi bir başvuru olmaksızın başlatılır."
      },
      {
        "question": "Diplomam henüz hazırlanma sürecinde iken  mezun olduğuma dair yazıyı almak için ne yapmalıyım?",
        "answer": "Mezuniyet işlemleri tamamlanmış öğrenciler e-devlet üzerinden mezuniyet belgesi alabilirler."
      },
      {
        "question": "Bütünleme Sınavları Nasıl Uygulanıyor?",
        "answer": "2023-2024 Eğitim Öğretim Yılı Önlisans ve Lisans Akademik Takviminde yer alan bütünleme sınavları aşağıda belirtilen esaslar çerçevesinde yürütülecektir. 1) Ön lisans ve lisans programlarında kayıtlı öğrenciler; Final sınavına girme hakkı olduğu halde herhangi bir nedenle sınava giremediği için (GR) başarısız olduğu dersler ile FF, FD ve YZ notlu başarısız derslerden bütünleme sınavına girebilir. Devamsızlığı nedeniyle başarısız (DZ) olduğu derslerden bütünleme sınavına alınmaz. DD notu veya üzeri not alınmış başarılı derslerden not yükseltme amacıyla bütünleme sınavına alınmaz. Tıp Fakültesi, Diş Hekimliği programları ile hazırlık sınıfı kendi uygulama esaslarında belirtilen koşullara göre bütünleme sınavına girer. Azami süresini tamamlamış, ek sınav ve ek süre sınav haklarını kullanan öğrenciler bütünleme sınavına giremez. Bitirme ödevi, staj, işletmede mesleki eğitim ve benzeri derslerde bütünleme sınav tarihine kadar yarıyıl içi dahil dersin tüm gereklerini yerine getirenler bütünleme sınavına girebilir. 2) Bütünleme sınavının mazereti yoktur. 3) Bütünleme sınavı için öğrencilerin başvuru yapmasına gerek yoktur. Bütünleme sınavına girebilecek öğrencilerin listesi 1. maddede belirtilen esaslara göre belirlenir. 4) Başarı notu hesaplamasında derslerin dönem içi sınav puanları olduğu gibi hesaplamaya dahil edilir ve final sınavı yerine bütünleme sınavı değerlendirilir. 5) Başarı notu, dersin ilgili dönemde uygulanan yarıyıl içi ile yarıyıl sonu sınavlarının ağırlıkları ve final sınavında kullanılan başarı değerlendirmesi (BDS) dikkate alınarak hesaplanır. Bütünleme sınavına giren öğrencilerin hesaplama sonucu elde edilen başarı notları ilgili dersin dönem sonu başarı notu olarak kabul edilir. 12.10.2023 tarih ve 656 sayı ve 10 Nolu Üniversite Senato Kararı"
      },
      {
        "question": "Askerlik tecil işlemleri nasıl yapılır?",
        "answer": "Askerlik tecil işlemleri, öğrencilerin aktif/pasif durumlarının e-devlete bildirilmesiyle gerçekleşmektedir. İlgili Askeralma Başkanlığı veya öğrencinin talebi üzerine Askerlik Durum Belgesi düzenlenebilmekte ve ilgili Öğrenci İşleri Bürosu tarafından teslim edilebilmektedir. Önlisans ve lisans öğrencileri için 28, lisansüstü öğrencileri için 35 yaşından büyük yükümlülerin tecil imkanı bulunmadığından bahse konu yaş sınırını aşan yükümlülerin öğrenimlerine askerlik hizmetini tamamladıktan sonra devam etmeleri gerekmektedir."
      },
      {
        "question": "Üniversiteden kaydımı sildirmek istiyorum, gerekli işlemler nelerdir?",
        "answer": "Kendi isteği ile kaydını sildirmek isteyen öğrenciler, öğrenci işleri birimine yazılı olarak başvururlar. Başvurusu üzerine kaydı silinen öğrenciye, kayıt olduğu yükseköğretim bölümündeki öğrenim durumunu gösteren bir belge ve kayıtta teslim ettiği diplomaları verilir.(https://ogrisl.sakarya.edu.tr/tr/duyuru/goster/93924/kayit-silmek-isteyen-ogrencilerimizin-dikkatine"
      },
      {
        "question": "Onur ve yüksek onur belgesi alma koşulları nelerdir?",
        "answer": "Bulunduğu döneme kadar, tüm dersleri almış ve başarılı olmuş, herhangi bir disiplin cezası almamış olmak kaydıyla, yaz öğretimi hariç, herhangi bir dönem sonunda, o döneme ait not ortalaması en az 3.00-en çok 3.49 olan öğrenciler onur öğrencisi, en az 3.50 ve daha yüksek olan öğrenciler yüksek onur öğrencisi sayılır. Bu öğrencilere, “Onur” ve “Yüksek Onur” belgesi Öğrenci İşleri Dairesi Başkanlığı tarafından hazırlanır ve ilgili öğrencinin Öğrenci Bilgi Sistemine (Diğer İşlemler > Adıma Düzenlenen Belgeler > Onur Belgesi / Yüksek Onur Belgesi) yüklenir (Sakarya Üniversitesi Ön Lisans Ve Lisans Eğitim-Öğretim Ve Sınav Yönetmeliği Uygulama Esasları, Madde 21-(1))"
      },
      {
        "question": "Kayıt dondurma başvurusu nereye ve nasıl yapılır?",
        "answer": "-Kayıt dondurma başvurusu bölüm başkanlığına yapılır. -Kayıt Dondurma Yönergesine göre; kayıt, devam, uygulama ve sınav koşullarından herhangi birini yerine getiremeyen öğrencilerin, öğrencilik hakları, kayıt dondurma isteminin ilgili yönetim kurulunca değerlendirilip onaylanmasından sonra saklı tutulur. Bu öğrenciler mazeretleri nedeniyle ayrıldığı yerden öğrenimine devam ederler. -Kayıt dondurulan dönem eğitim süresinden sayılmaz. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları MADDE 37 – (1), (2))"
      },
      {
        "question": "Yüzde ona girme şartları nelerdir?",
        "answer": "Hazırlık sınıfı hariç, bulundukları bölümde her bir dönem için ders planında belirlenen asgari dersleri alan ve bu derslerden başarılı olan öğrencilerin başarı ortalamasına göre dönem sonu itibariyle yapılacak sıralamada ilk -%10’luk başarı dilimine giren ikinci öğretim öğrencileri, bir sonraki dönemde birinci öğretim öğrencilerinin ödeyecekleri öğrenci katkı payı kadar öğrenim ücreti öder. %10’luk başarı dilimine giren öğrenci sayısı belirlenirken normal öğrenim süresini aşan öğrenciler değerlendirmeye alınmaz. %10’luk başarı değerlendirmesinde öğrencinin aktif yarıyıl ortalamasına bakılır. Üst yarıyıllardan alınan dersler %10’luk başarı değerlendirmesinde dikkate alınmaz. -%10’luk başarı değerlendirmesi öğrencilerin ilgili yarıyıl sonundaki DNO’larına göre belirlenir. Ancak alt yarıyıllarında almadığı ve başarısız dersi olmayan öğrencinin başarısı sıralaması en yüksekten başlayarak % 10 luk sayı kadar alınır. Şartları tutsa dahi % 10 luk sayıyı aşan öğrenciler ve DNO’su 2,00’ın altında olan öğrenci %10’luk dilime giremez. Staj ders/dersleri olan programlarda %10’luk başarı değerlendirmesinde, öğrencinin staj ders/derslerine bir takvim yılı içerisinde yazılmış olması yeterlidir."
      },
      {
        "question": "Kişisel bilgilerimde değişiklik, düzeltme olduğu zaman ne yapmalıyım?",
        "answer": "İsim, soy isim veya nüfus kimlik bilgilerinde (Ana adı, Baba adı, Doğum Tarihi, Doğum Yeri, Medeni Hali vb.) değişiklik ya da düzeltme olmuş ise yeni nüfus cüzdanı, varsa mahkeme kararının onaylı bir sureti ile bağlı bulunduğunuz öğrenci işlerine müracaat edebilirsiniz."
      },
      {
        "question": "Danışmanım kimdir? Nasıl öğrenebilirim? Görevi nedir?",
        "answer": "-Fakülte tarafından danışman olarak atanan öğretim elemanını, sabis öğrenci bilgi sisteminde görebilirsiniz. Danışmanın görevleri şunlardır: a) Danışman, derse yazılma sırasında öğrencinin alması gereken zorunlu ve seçmeli derslerin belirlenmesini, ders plan değişikliği nedeniyle uygulanacak intibaklar konusunda öğrencinin yönlendirilmesini ve öğrencinin mezuniyeti için gerekli dersleri eksiksiz almasını sağlamakla görevlidir. b) Danışman, öğrenciyi öğrenimi boyunca izler; üniversite yaşamına uyum, mesleki gelişim, kariyer ve benzeri konularda bilgilendirir ve yönlendirir."
      },
      {
        "question": "Belirlenen tarihlerde sınava giremedim, mazeret sınavına girmek için ne yapmalıyım?",
        "answer": "Mazeretinizi belgelemek kaydıyla; yıl içi sınavları için ilgili öğretim elemanının ilan ettiği tarihlerde, yılsonu sınavları içinse akademik takvimde belirtilen mazeret sınavları tarihlerinde ilgili bölüm/program başkanlığına mazeret sınavı için başvurularını dilekçe ile yaparlar. (Ön Lisans Ve Lisans Eğitim-Öğretim Ve Sınav Yönetmeliği Uygulama Esasları MADDE 18 – (1))"
      },
      {
        "question": "Öğrenci Kimlik kartımı kaybettim, ne yapabilirim?",
        "answer": "Kimlik kartının kaybedilmesi, arızalanması durumunda öğrenciler EK-2’de yer alan Öğrenci Kimlik Kartı Talep Formu, İlgili Bankaya yatırılan ikinci kimlik ücreti ile birlikte Kart Otomasyon Merkezine başvurur. (KİMLİK KARTI YÖNERGESİ MADDE 14-(2))"
      },
      {
        "question": "AKTS tamamlama başvurusu nasıl yapabilirim?",
        "answer": "AKTS açığı bulunan öğrencilerin ilgili bölüm başkanlığına başvuru yapması gerekir."
      },
      {
        "question": "Farklı üniversiteden özel öğrenci statüsünde ders almak istiyorum, nereye başvuru yapabilirim?",
        "answer": "Özel öğrenci olarak farklı bir üniversiteden ders almak isteyen öğrencilerimiz, kayıtlı olduğu bölüm başkanlığına başvuru yaparak işlemlerini başlatır. (https://kms.kaysis.gov.tr/Home/Goster/159851)"
      },
      {
        "question": "Azami öğrenim süresi bittiğinde doğrudan kaydım silinecek mi?",
        "answer": "Hayır, kaydınız doğrudan silinmez. Detaylı bilgiye https://kms.kaysis.gov.tr/Home/Goster/170514 adresinden ulaşabilirsiniz."
      },
      {
        "question": "İlişiğim Kesildi, eğitimime nasıl devam edebilirim?",
        "answer": "İlişiğiniz kesilmişse eğitiminize Yürülükte bir Af Kanunu var ise devam edebilirsiniz."
      },
      {
        "question": "Ne zaman Af Kanunu Çıkabilir?",
        "answer": "Af Kanunu T.B.M.M. den kanun olarak yürürlüğe girer. Rutin bir süreci yoktur. Kanun yürürlüğe girdikten sonra Üniversitemizin tüm yayın organlarından yayınlanacaktır."
      },
      {
        "question": "Üniversiteden ilişiğimi nasıl kesebilirim (kayıt silme)?",
        "answer": "Öğrenci İşleri Daire Başkanlığına şahsen veya Noter onaylı vekalet ile başvurup gerekli form ve dilekçeyi doldurmanız gerekmektedir."
      },
      {
        "question": "İlişiğim kesildikten sonra (kayıt silme) eğitimime devam edebilir miyim?",
        "answer": "İlişiğiniz kesildikten sonra Yürürlüğe çıkacak bir Af Kanunu kapsamında başvuru yapabilirsiniz."
      },
      {
        "question": "Azami süre sonu sınavlarına ne zaman ve nasıl başvuru yapabilirim?",
        "answer": "Azami süresini tamamladıktan sonraki Eğitim-Öğretim Döneminden başlamak üzere dersin yarıyılına bakılmaksızın Akademik Takvimde belirtilen tarihlerde başvuru yapabilirsiniz. Başvurular https://ogr.sakarya.edu.tr/ adresinden BAŞVURU İŞLEMLERİ> Azami Süre Ek Sınav sayfasından yapılacaktır. 2-Azami süreden doldu tasarım/bitirme ve staj gibi derslerden ek sınava başvurabilir miyim? Staj, Intörn, UMDE, İşyeri Uygulaması, Yönlendirilmiş Çalışma, Topluma Hizmet Uygulaması, Öğretmenlik Uygulaması, Okul/Kurum Deneyimi, Mesleki Uygulama, Bitirme Çalışması ve proje/tasarım dersleri ile hastanede uygulama yapılan derslerden EK SINAV yapılmaz. Uygulamalı derslerden EK SINAV yapılıp yapılamayacağına ilgili birimlerce dersin niteliği gözetilerek karar verilecektir."
      },
      {
        "question": "Üç Ders Sınavı Başvuru Koşulları Nelerdir?",
        "answer": "Üç veya daha az başarısız dersi olan öğrenciler başarısız olduğu derslerden üç ders sınav başvurusunda bulunabilirler. Bu derslerden AA aldığında GANO>=2.0 şartını sağlayamıyorsa, toplam en fazla 3 dersi geçmemek kaydıyla GANO>=2.0 şartını sağlayabilecekse başarılı derslerinden de yükseltmeye üç ders sınav başvurusunda bulunabilirler. Aksi takdirde başvuru yapamazlar. Üçten az başarısız dersi olanlar (1.maddeyi sağlamak şartıyla) başarısız dersleri ile beraber toplam 3’ü geçmemek kaydıyla yükseltmeye ders seçebilir. Başarısız dersi olmayıp GANO>=2.0 şartını sağlamayanlar en fazla üç adet dersten başvuru yapabilir. Almadığı veya devamsızlık nedeniyle başarısız dersi olan öğrenciler üç ders sınavına başvuramazlar. Daha önce tek ders sınavına başvuranlar üç ders sınavına başvuramazlar. Azami süreyi aşan öğrenciler üç ders sınavına başvuramazlar. Bitime, UMDE, İşletmede Mesleki Eğitim, İşyeri Uygulaması, Staj, Öğretmenlik Uygulaması, İntörn gibi uygulamalı derslerden 3 Ders Sınav başvurusu yapılamaz. Öğrenci başvurduğu bütün derslerden sınava girmek zorundadır. Başvuru sayfasında seçip sınavına girmediği ders/lerin önceki notu ne olursa olsun transkriptine GR notu işlenir ve başarısız sayılır. Başvuru süresi içerisinde öğrenciler değişiklik yapabilir. Başvurunuzu kaydettikten sonra aşağıdaki gibi başvuru bilgileriniz görünecektir. Üç Ders Başvuru Bilgileri Ders Adı İŞLETMELERDE MALİYET MUHASEBESİ Öğretim Görevlisi Doç.Dr. .............. Durum Bölümünüzce yapılacak değerlendirme sonucu burada belirtilir Sınav Tarihi Bölümünüz Sınav Tarih ve Saatini burdan ilan edecektir Sınav Mekanı Bölümünüz Sınav Mekanını burdan ilan edecektir"
      },
      {
        "question": "Üç Ders Sınavı Başvurusu Nasıl Yapılır?",
        "answer": "Öğrencilerimiz başvurularını Öğrenci Bilgi Sistemine giriş yaptıktan sonra Başvuru İşlemleri > Üç Ders Sınav Başvurusu ekranından yapabilmektedirler. (Başvuru ekranında dersler seçilerek sayfanın en alt kısmında bulunan KAYDET butonuna basılmalıdır)."
      }
] 